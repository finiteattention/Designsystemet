# Valgfritt vs påkrevd

## I NAV sier vi at valgfrie felt blir markert, ikke de obligatoriske

Måten vi markerer valgfrie felt på er ved å skrive «valgfritt» i selve labelen. For eksempel «Telefonnummer (valgfritt)»
I begynnelsen av skjemaet sier vi at alle felt er obligatoriske.

## Hvorfor gjør vi det på den måten?

Obligatoriske felt blir ofte markert med en asterisk *. Utfordringen er at det er mange brukere som opplever denne typen markering som tydelig. Dermed øker faren for misforståelser.

I de fleste tilfeller skal vi ikke etterspørre mer informasjon fra brukeren enn vi faktisk trenger. Som betyr at de fleste, om ikke alle, felt vi bruker bør være obligatoriske.

Hvis vi skal markere mer eller mindre alle felt med en asterisk kan det medføre unødvendig støy på siden. Støy kan gjøre det vanskeligere å få med seg innholdet eller vite hva som er viktig, for eksempel for personer med konsentrasjonsvansker.

W3C sier selv om suksesskriteriet 3.3.2:

> “The intent of this Success Criterion is not to clutter the page with unnecessary information but to provide important cues and instructions that will benefit people with disabilities. Too much information or instruction can be just as much of a hindrance as too little. The goal is to make certain that enough information is provided for the user to accomplish the task without undue confusion or navigation.”

> “Specific Benefits of Success Criterion 3.3.2: Clearly identifying required fields prevents a keyboard only user from submitting an incomplete form and having to navigate the redisplayed form to find the uncompleted field and provide the missing information.”

Ved å kun markere valgfrie felt fjerner vi støy og gjøre nødvendige handlinger på siden tydligere. 
Vi anbefaler å ha en standardsetning i begynnelsen av et skjema, der det passer.
"Vi spør bare om informasjon vi trenger for å behandle saken din og de fleste feltene er obligatoriske. Enkelte felt er valgfrie, fordi noen ganger kan det være nyttig for oss å ha ekstra informasjon om deg når vi skal behandle saken din, men disse feltene vil være tydelig markert."

## Relevant lesestoff 

- https://uxdesign.cc/form-field-required-vs-optional-9b4d7cdbf400
- https://uxmovement.com/forms/always-mark-optional-form-fields-not-required-ones/
- https://www.w3.org/WAI/WCAG21/Understanding/labels-or-instructions.html
